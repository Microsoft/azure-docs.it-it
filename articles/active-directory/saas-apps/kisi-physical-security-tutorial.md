---
title: "Esercitazione: Integrazione dell'accesso Single Sign-On (SSO) di Azure Active Directory con Kisi Physical Security | Microsoft Docs"
description: Informazioni su come configurare l'accesso Single Sign-On tra Azure Active Directory e Kisi Physical Security.
services: active-directory
documentationCenter: na
author: jeevansd
manager: mtillman
ms.reviewer: barbkess
ms.assetid: ee67ca73-2f8e-40b7-a4f3-69fecd2f3308
ms.service: active-directory
ms.subservice: saas-app-tutorial
ms.workload: identity
ms.tgt_pltfrm: na
ms.topic: tutorial
ms.date: 06/08/2020
ms.author: jeedes
ms.collection: M365-identity-device-management
ms.openlocfilehash: 65062b886000a9a0e19dec7d72bf27ab1e1790eb
ms.sourcegitcommit: 3d79f737ff34708b48dd2ae45100e2516af9ed78
ms.translationtype: HT
ms.contentlocale: it-IT
ms.lasthandoff: 07/23/2020
ms.locfileid: "87016922"
---
# <a name="tutorial-azure-active-directory-single-sign-on-sso-integration-with-kisi-physical-security"></a>Esercitazione: Integrazione dell'accesso Single Sign-On (SSO) di Azure Active Directory con Kisi Physical Security

Questa esercitazione descrive come integrare Kisi Physical Security con Azure Active Directory (Azure AD). Integrando Kisi Physical Security con Azure AD, è possibile:

* Controllare in Azure AD chi può accedere a Kisi Physical Security.
* Abilitare gli utenti per l'accesso automatico a Kisi Physical Security con gli account Azure AD personali.
* Gestire gli account in un'unica posizione centrale: il portale di Azure.

Per altre informazioni sull'integrazione di app SaaS con Azure AD, vedere [Accesso Single Sign-On alle applicazioni in Azure Active Directory](https://docs.microsoft.com/azure/active-directory/manage-apps/what-is-single-sign-on).

## <a name="prerequisites"></a>Prerequisiti

Per iniziare, sono necessari gli elementi seguenti:

* Una sottoscrizione di Azure AD. Se non si ha una sottoscrizione, è possibile ottenere un [account gratuito](https://azure.microsoft.com/free/).
* Sottoscrizione di Kisi Physical Security abilitata per l'accesso Single Sign-On (SSO).

## <a name="scenario-description"></a>Descrizione dello scenario

In questa esercitazione vengono eseguiti la configurazione e il test dell'accesso Single Sign-On di Azure AD in un ambiente di test.

* Kisi Physical Security supporta l'accesso SSO avviato da **SP e IDP**
* Kisi Physical Security supporta il provisioning utenti **JIT**

* Dopo aver configurato Kisi Physical Security, è possibile applicare il controllo sessione che consente di proteggere in tempo reale l'esfiltrazione e l'infiltrazione dei dati sensibili dell'organizzazione. Il controllo sessione costituisce un'estensione dell'accesso condizionale. [Informazioni su come applicare il controllo sessione con Microsoft Cloud App Security](https://docs.microsoft.com/cloud-app-security/proxy-deployment-any-app).

## <a name="adding-kisi-physical-security-from-the-gallery"></a>Aggiunta di Kisi Physical Security dalla raccolta

Per configurare l'integrazione di Kisi Physical Security in Azure AD, è necessario aggiungere Kisi Physical Security dalla raccolta all'elenco di app SaaS gestite.

1. Accedere al [portale di Azure](https://portal.azure.com) con un account aziendale o dell'istituto di istruzione oppure con un account Microsoft personale.
1. Nel riquadro di spostamento a sinistra selezionare il servizio **Azure Active Directory**.
1. Passare ad **Applicazioni aziendali** e quindi selezionare **Tutte le applicazioni**.
1. Per aggiungere una nuova applicazione, selezionare **Nuova applicazione**.
1. Nella sezione **Aggiungi dalla raccolta** digitare **Kisi Physical Security** nella casella di ricerca.
1. Selezionare **Kisi Physical Security** nel pannello dei risultati e quindi aggiungere l'app. Attendere alcuni secondi che l'app venga aggiunta al tenant.


## <a name="configure-and-test-azure-ad-single-sign-on-for-kisi-physical-security"></a>Configurare e testare l'accesso Single Sign-On di Azure AD per Kisi Physical Security

Configurare e testare l'accesso SSO di Azure AD con Kisi Physical Security usando un utente di test di nome **B.Simon**. Per consentire il funzionamento dell'accesso Single Sign-On, è necessario stabilire una relazione di collegamento tra un utente di Azure AD e l'utente correlato in Kisi Physical Security.

Per configurare e testare l'accesso SSO di Azure AD con Kisi Physical Security, completare le procedure di base seguenti:

1. **[Configurare l'accesso Single Sign-On di Azure AD](#configure-azure-ad-sso)** : per consentire agli utenti di usare questa funzionalità.
    1. **[Creare un utente di test di Azure AD](#create-an-azure-ad-test-user)** : per testare l'accesso Single Sign-On di Azure AD con l'utente B.Simon.
    1. **[Assegnare l'utente di test di Azure AD](#assign-the-azure-ad-test-user)** : per abilitare B.Simon all'uso dell'accesso Single Sign-On di Azure AD.
1. **[Configurare l'accesso Single Sign-On di Kisi Physical Security](#configure-kisi-physical-security-sso)** : per configurare le impostazioni di Single Sign-On sul lato applicazione.
    1. **[Creare l'utente di test di Kisi Physical Security](#create-kisi-physical-security-test-user)** : per avere una controparte di B.Simon in Kisi Physical Security collegata alla rappresentazione dell'utente in Azure AD.
1. **[Testare l'accesso Single Sign-On](#test-sso)** : per verificare se la configurazione funziona.

## <a name="configure-azure-ad-sso"></a>Configurare l'accesso SSO di Azure AD

Per abilitare l'accesso Single Sign-On di Azure AD nel portale di Azure, seguire questa procedura.

1. Nella pagina di integrazione dell'applicazione **Kisi Physical Security** del [portale di Azure](https://portal.azure.com/) individuare la sezione **Gestione** e selezionare **Single Sign-On**.
1. Nella pagina **Selezionare un metodo di accesso Single Sign-On** selezionare **SAML**.
1. Nella pagina **Configura l'accesso Single Sign-On con SAML** fare clic sull'icona Modifica (la penna) relativa a **Configurazione SAML di base** per modificare le impostazioni.

   ![Modificare la configurazione SAML di base](common/edit-urls.png)

1. Nella sezione **Configurazione SAML di base** immettere i valori per i campi seguenti se si vuole configurare l'applicazione in modalità avviata da **IDP**:

    a. Nella casella di testo **Identificatore** digitare un URL nel formato seguente: `https://api.kisi.io/saml/metadata`

    b. Nella casella di testo **URL di risposta** digitare un URL nel formato seguente: `https://api.kisi.io/saml/consume/<DOMAIN>`

    > [!NOTE] 
    > `DOMAIN` è un identificatore alfanumerico in minuscolo assegnato all'organizzazione da Kisi e **non** è uguale al nome di dominio DNS dell'organizzazione.*

1. Fare clic su **Impostare URL aggiuntivi** e seguire questa procedura se si vuole configurare l'applicazione in modalità avviata da **SP**:

    Nella casella di testo **URL accesso** digitare un URL nel formato seguente: `https://web.kisi.io/organizations/sign_in?domain=<DOMAIN>`

    > [!NOTE]
    > Poiché questi non sono i valori reali, aggiornarli con l'identificatore, l'URL di risposta e l'URL di accesso effettivi. Per ottenere questi valori, contattare il [team di supporto clienti di Kisi Physical Security](mailto:support@getkisi.com). È anche possibile fare riferimento ai modelli mostrati nella sezione **Configurazione SAML di base** del portale di Azure.

1. L'applicazione Kisi Physical Security prevede un formato specifico per le asserzioni SAML. È quindi necessario aggiungere mapping di attributi personalizzati alla configurazione degli attributi del token SAML. Lo screenshot seguente mostra l'elenco degli attributi predefiniti.

    ![image](common/default-attributes.png)

1. Oltre quelli elencati in precedenza, l'applicazione Kisi Physical Security prevede il passaggio di altri attributi nella risposta SAML. Tali attributi sono indicati di seguito. Anche questi attributi vengono prepopolati, ma è possibile esaminarli in base ai requisiti.

    | Nome | Attributo di origine|
    | ---------------| --------- |
    | FirstName | user.givenname |
    | LastName | user.surname |
    | Email | user.userprincipalname |

1. Nella sezione **Certificato di firma SAML** della pagina **Configura l'accesso Single Sign-On con SAML** fare clic sul pulsante Copia per copiare l'**URL dei metadati di federazione dell'app** e salvarlo nel computer.

    ![Collegamento di download del certificato](common/copy-metadataurl.png)

### <a name="create-an-azure-ad-test-user"></a>Creare un utente di test di Azure AD

In questa sezione verrà creato un utente di test di nome B.Simon nel portale di Azure.

1. Nel riquadro sinistro del portale di Azure selezionare **Azure Active Directory**, **Utenti** e quindi **Tutti gli utenti**.
1. Selezionare **Nuovo utente** in alto nella schermata.
1. In **Proprietà utente** seguire questa procedura:
   1. Nel campo **Nome** immettere `B.Simon`.
   1. Nel campo **Nome utente** immettere username@companydomain.extension. Ad esempio: `B.Simon@contoso.com`.
   1. Selezionare la casella di controllo **Mostra password** e quindi prendere nota del valore visualizzato nella casella **Password**.
   1. Fare clic su **Crea**.

### <a name="assign-the-azure-ad-test-user"></a>Assegnare l'utente di test di Azure AD

In questa sezione si abiliterà B.Simon all'uso dell'accesso Single Sign-On di Azure concedendole l'accesso a Kisi Physical Security.

1. Nel portale di Azure selezionare **Applicazioni aziendali** e quindi **Tutte le applicazioni**.
1. Nell'elenco delle applicazioni selezionare **Kisi Physical Security**.
1. Nella pagina di panoramica dell'app trovare la sezione **Gestione** e selezionare **Utenti e gruppi**.

   ![Collegamento "Utenti e gruppi"](common/users-groups-blade.png)

1. Selezionare **Aggiungi utente** e quindi **Utenti e gruppi** nella finestra di dialogo **Aggiungi assegnazione**.

    ![Collegamento Aggiungi utente](common/add-assign-user.png)

1. Nella finestra di dialogo **Utenti e gruppi** selezionare **B.Simon** dall'elenco degli utenti e quindi fare clic sul pulsante **Seleziona** nella parte inferiore della schermata.
1. Se si prevede un valore di ruolo nell'asserzione SAML, nella finestra di dialogo **Selezionare un ruolo** selezionare il ruolo appropriato per l'utente dall'elenco e quindi fare clic sul pulsante **Seleziona** nella parte inferiore della schermata.
1. Nella finestra di dialogo **Aggiungi assegnazione** fare clic sul pulsante **Assegna**.

## <a name="configure-kisi-physical-security-sso"></a>Configurare l'accesso Single Sign-On di Kisi Physical Security

Per configurare l'accesso Single Sign-On sul lato **Kisi Physical Security**, è necessario inviare l'**URL dei metadati di federazione dell'app** al [team di supporto di Kisi Physical Security](mailto:support@getkisi.com). La configurazione viene eseguita in modo che la connessione SSO SAML sia impostata correttamente su entrambi i lati.

### <a name="create-kisi-physical-security-test-user"></a>Creare l'utente di test di Kisi Physical Security

In questa sezione viene creato un utente di nome Britta Simon in Kisi Physical Security. Kisi Physical Security supporta il provisioning utenti JIT, che è abilitato per impostazione predefinita. Non è necessario alcun intervento dell'utente in questa sezione. Se non esiste già un utente in Kisi Physical Security, ne viene creato uno nuovo dopo l'autenticazione.

## <a name="test-sso"></a>Testare l'accesso SSO

In questa sezione viene testata la configurazione dell'accesso Single Sign-On di Azure AD usando il pannello di accesso.

Quando si fa clic sul riquadro di Kisi Physical Security nel pannello di accesso, si dovrebbe accedere automaticamente all'istanza di Kisi Physical Security per cui si è configurato l'accesso SSO. Per altre informazioni sul pannello di accesso, vedere [Introduzione al Pannello di accesso](https://docs.microsoft.com/azure/active-directory/active-directory-saas-access-panel-introduction).

## <a name="additional-resources"></a>Risorse aggiuntive

- [Elenco di esercitazioni sulla procedura di integrazione delle app SaaS con Azure Active Directory](https://docs.microsoft.com/azure/active-directory/active-directory-saas-tutorial-list)

- [Informazioni sull'accesso alle applicazioni e Single Sign-On con Azure Active Directory](https://docs.microsoft.com/azure/active-directory/active-directory-appssoaccess-whatis)

- [Che cos'è l'accesso condizionale in Azure Active Directory?](https://docs.microsoft.com/azure/active-directory/conditional-access/overview)

- [Provare Kisi Physical Security con Azure AD](https://aad.portal.azure.com/)

- [Informazioni sul controllo sessioni in Microsoft Cloud App Security](https://docs.microsoft.com/cloud-app-security/proxy-intro-aad)

- [Come proteggere Kisi Physical Security con visibilità e controlli avanzati](https://docs.microsoft.com/cloud-app-security/proxy-intro-aad)
