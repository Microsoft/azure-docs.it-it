---
title: "Esercitazione: Integrazione dell'accesso Single Sign-On (SSO) di Azure Active Directory con Contentful | Microsoft Docs"
description: Informazioni su come configurare l'accesso Single Sign-On tra Azure Active Directory e Contentful.
services: active-directory
author: jeevansd
manager: CelesteDG
ms.reviewer: celested
ms.service: active-directory
ms.subservice: saas-app-tutorial
ms.workload: identity
ms.topic: tutorial
ms.date: 04/20/2020
ms.author: jeedes
ms.openlocfilehash: 9b6abb280a505264a8092cfd700e225e93aa74a1
ms.sourcegitcommit: 023d10b4127f50f301995d44f2b4499cbcffb8fc
ms.translationtype: HT
ms.contentlocale: it-IT
ms.lasthandoff: 08/18/2020
ms.locfileid: "88544405"
---
# <a name="tutorial-azure-active-directory-single-sign-on-sso-integration-with-contentful"></a>Esercitazione: Integrazione dell'accesso Single Sign-On (SSO) di Azure Active Directory con Contentful

Questa esercitazione descrive come integrare Contentful con Azure Active Directory (Azure AD). Integrando Contentful con Azure AD, è possibile:

* Controllare in Azure AD chi può accedere a Contentful.
* Abilitare gli utenti per l'accesso automatico a Contentful con gli account Azure AD personali.
* Gestire gli account in un'unica posizione centrale: il portale di Azure.

Per altre informazioni sull'integrazione di app SaaS con Azure AD, vedere [Accesso Single Sign-On alle applicazioni in Azure Active Directory](https://docs.microsoft.com/azure/active-directory/active-directory-appssoaccess-whatis).

## <a name="prerequisites"></a>Prerequisiti

Per iniziare, sono necessari gli elementi seguenti:

* Una sottoscrizione di Azure AD. Se non si ha una sottoscrizione, è possibile ottenere un [account gratuito](https://azure.microsoft.com/free/).
* Sottoscrizione di Contentful abilitata per l'accesso Single Sign-On (SSO).

## <a name="scenario-description"></a>Descrizione dello scenario

In questa esercitazione vengono eseguiti la configurazione e il test dell'accesso Single Sign-On di Azure AD in un ambiente di test.

* Contentful supporta l'accesso SSO avviato da **SP e IDP**
* Contentful supporta il provisioning utenti **JIT**
* Dopo aver configurato Contentful, è possibile applicare il controllo sessione che consente di proteggere in tempo reale l'esfiltrazione e l'infiltrazione dei dati sensibili dell'organizzazione. Il controllo sessione costituisce un'estensione dell'accesso condizionale. [Informazioni su come applicare il controllo sessione con Microsoft Cloud App Security](https://docs.microsoft.com/cloud-app-security/proxy-deployment-any-app).

> [!NOTE]
> L'identificatore di questa applicazione è un valore stringa fisso. In un tenant può essere configurata una sola istanza.

## <a name="adding-contentful-from-the-gallery"></a>Aggiunta di Contentful dalla raccolta

Per configurare l'integrazione di Contentful in Azure AD, è necessario aggiungere Contentful dalla raccolta all'elenco di app SaaS gestite.

1. Accedere al [portale di Azure](https://portal.azure.com) con un account aziendale o dell'istituto di istruzione oppure con un account Microsoft personale.
1. Nel riquadro di spostamento a sinistra selezionare il servizio **Azure Active Directory**.
1. Passare ad **Applicazioni aziendali** e quindi selezionare **Tutte le applicazioni**.
1. Per aggiungere una nuova applicazione, selezionare **Nuova applicazione**.
1. Nella sezione **Aggiungi dalla raccolta** digitare **Contentful** nella casella di ricerca.
1. Selezionare **Contentful** nei risultati e quindi aggiungere l'app. Attendere alcuni secondi che l'app venga aggiunta al tenant.

## <a name="configure-and-test-azure-ad-single-sign-on-for-contentful"></a>Configurare e testare l'accesso Single Sign-On di Azure AD per Contentful

Configurare e testare l'accesso SSO di Azure AD con Contentful usando un utente di test di nome **B.Simon**. Per consentire il funzionamento dell'accesso Single Sign-On, è necessario stabilire una relazione di collegamento tra un utente di Azure AD e l'utente correlato in Contentful.

Per configurare e testare l'accesso SSO di Azure AD con Contentful, completare le procedure di base seguenti:

1. **[Configurare l'accesso Single Sign-On di Azure AD](#configure-azure-ad-sso)** : per consentire agli utenti di usare questa funzionalità.
    * **[Creare un utente di test di Azure AD](#create-an-azure-ad-test-user)** : per testare l'accesso Single Sign-On di Azure AD con l'utente B.Simon.
    * **[Assegnare l'utente di test di Azure AD](#assign-the-azure-ad-test-user)** : per abilitare B.Simon all'uso dell'accesso Single Sign-On di Azure AD.
1. **[Configurare l'accesso Single Sign-On di Contentful](#configure-contentful-sso)** : per configurare le impostazioni di Single Sign-On sul lato applicazione.
    * **[Creare l'utente di test di Contentful](#create-contentful-test-user)** : per avere una controparte di B.Simon in Contentful collegata alla rappresentazione dell'utente in Azure AD.
1. **[Testare l'accesso Single Sign-On](#test-sso)** : per verificare se la configurazione funziona.

## <a name="configure-azure-ad-sso"></a>Configurare l'accesso SSO di Azure AD

Per abilitare l'accesso Single Sign-On di Azure AD nel portale di Azure, seguire questa procedura.

1. Nella pagina di integrazione dell'applicazione **Contentful** del [portale di Azure](https://portal.azure.com/) individuare la sezione **Gestione** e selezionare **Single Sign-On**.
1. Nella pagina **Selezionare un metodo di accesso Single Sign-On** selezionare **SAML**.
1. Nella pagina **Configura l'accesso Single Sign-On con SAML** fare clic sull'icona Modifica (la penna) relativa a **Configurazione SAML di base** per modificare le impostazioni.

   ![Modificare la configurazione SAML di base](common/edit-urls.png)

1. Nella sezione **Configurazione SAML di base** immettere i valori per i campi seguenti se si vuole configurare l'applicazione in modalità avviata da **IDP**:

    - Nella casella di testo **URL di risposta** copiare l'URL del servizio consumer di asserzione (ACS) dalla pagina di configurazione dell'accesso Single Sign-On in Contentful. L'aspetto sarà simile al seguente: `https://be.contentful.com/sso/<organization_id>/consume`

1. Fare clic su **Impostare URL aggiuntivi** e seguire questa procedura se si vuole configurare l'applicazione in modalità avviata da **SP**:

    - Nella casella di testo **URL di accesso** copiare lo stesso URL del servizio consumer di asserzione (ACS). L'aspetto sarà simile al seguente: `https://be.contentful.com/sso/<organization_id>/login`

    > [!NOTE]
    > Poiché questi non sono i valori reali, è necessario aggiornarli con l'URL di risposta e l'URL di accesso effettivi copiando l'URL del servizio consumer di asserzione (ACS) dalla pagina di configurazione dell'accesso Single Sign-On in Contentful.

1. L'applicazione Contentful prevede un formato specifico per le asserzioni SAML. È quindi necessario aggiungere mapping di attributi personalizzati alla configurazione degli attributi del token SAML. Lo screenshot seguente mostra l'elenco degli attributi predefiniti.

    ![image](common/default-attributes.png)

1. Oltre quelli elencati in precedenza, l'applicazione Contentful prevede il passaggio di altri attributi nella risposta SAML. Tali attributi sono indicati di seguito. Anche questi attributi vengono prepopolati, ma è possibile esaminarli in base ai requisiti.
    
    | Nome |  Attributo di origine|
    | --------------- | --------- |
    | email | user.userprincipalname |

1. Nella sezione **Certificato di firma SAML** della pagina **Configura l'accesso Single Sign-On con SAML** individuare **Certificato (Base64)** e selezionare **Scarica** per scaricare il certificato e salvarlo nel computer.

    ![Collegamento di download del certificato](common/certificatebase64.png)

1. Nella sezione **Configura Contentful** copiare l'URL di accesso per configurare l'accesso Single Sign-On di Contentful.

    ![Copiare gli URL di configurazione](media/contentful-tutorial/copy-configuration-urls.png)

### <a name="create-an-azure-ad-test-user"></a>Creare un utente di test di Azure AD

In questa sezione verrà creato un utente di test di nome B.Simon nel portale di Azure.

1. Nel riquadro sinistro del portale di Azure selezionare **Azure Active Directory**, **Utenti** e quindi **Tutti gli utenti**.
1. Selezionare **Nuovo utente** in alto nella schermata.
1. In **Proprietà utente** seguire questa procedura:
   1. Nel campo **Nome** immettere `B.Simon`.  
   1. Nel campo **Nome utente** immettere username@companydomain.extension. Ad esempio: `B.Simon@contoso.com`.
   1. Selezionare la casella di controllo **Mostra password** e quindi prendere nota del valore visualizzato nella casella **Password**.
   1. Fare clic su **Crea**.

### <a name="assign-the-azure-ad-test-user"></a>Assegnare l'utente di test di Azure AD

In questa sezione si abiliterà B.Simon all'uso dell'accesso Single Sign-On di Azure concedendole l'accesso a Contentful.

1. Nel portale di Azure selezionare **Applicazioni aziendali** e quindi **Tutte le applicazioni**.
1. Nell'elenco delle applicazioni selezionare **Contentful**.
1. Nella pagina di panoramica dell'app individuare la sezione **Gestione** e selezionare **Utenti e gruppi**.

   ![Collegamento "Utenti e gruppi"](common/users-groups-blade.png)

1. Selezionare **Aggiungi utente** e quindi **Utenti e gruppi** nella finestra di dialogo **Aggiungi assegnazione**.

    ![Collegamento Aggiungi utente](common/add-assign-user.png)

1. Nella finestra di dialogo **Utenti e gruppi** selezionare **B.Simon** dall'elenco degli utenti e quindi fare clic sul pulsante **Seleziona** nella parte inferiore della pagina.
1. Se si prevede un valore di ruolo nell'asserzione SAML, nella finestra di dialogo **Selezionare un ruolo** selezionare il ruolo appropriato per l'utente dall'elenco e quindi fare clic sul pulsante **Seleziona** nella parte inferiore della pagina.
1. Nella finestra di dialogo **Aggiungi assegnazione** fare clic sul pulsante **Assegna**.

## <a name="configure-contentful-sso"></a>Configurare l'accesso Single Sign-On di Contentful

Per configurare l'accesso Single Sign-On sul lato di **Contentful**, seguire questa procedura.

1. In [Contentful](https://app.contentful.com) passare alla pagina di configurazione dell'accesso Single Sign-On in **Organization Settings** (Impostazioni organizzazione).
1. Fare clic su **Set up SSO** (Configura SSO).
1. Copiare e incollare l'URL di accesso dalla sezione **Configura Contentful** in Azure AD.
1. Copiare e incollare il certificato dal file di certificato Base64 scaricato da Azure AD.
1. Configurare un nome SSO per l'accesso avviato da SP.
1. Fare clic su **Enable SSO** (Abilita SSO).

Se il servizio non funziona, contattare il [team di supporto di Contentful](mailto:support@contentful.com).

### <a name="create-contentful-test-user"></a>Creare l'utente di test di Contentful

In questa sezione viene creato un utente di nome B.Simon in Contentful. Contentful supporta il provisioning utenti JIT, che è abilitato per impostazione predefinita. Non è necessario alcun intervento dell'utente in questa sezione. Se non esiste già un utente in Contentful, ne viene creato uno nuovo dopo l'autenticazione.

## <a name="test-sso"></a>Testare l'accesso SSO

In questa sezione viene testata la configurazione dell'accesso Single Sign-On di Azure AD usando il pannello di accesso.

Quando si fa clic sul riquadro di Contentful nel pannello di accesso, si dovrebbe accedere automaticamente all'istanza di Contentful per cui si è configurato l'accesso SSO. Per altre informazioni sul pannello di accesso, vedere [Introduzione al Pannello di accesso](https://docs.microsoft.com/azure/active-directory/active-directory-saas-access-panel-introduction).

## <a name="additional-resources"></a>Risorse aggiuntive

- [Elenco di esercitazioni sulla procedura di integrazione delle app SaaS con Azure Active Directory](https://docs.microsoft.com/azure/active-directory/active-directory-saas-tutorial-list)

- [Informazioni sull'accesso alle applicazioni e Single Sign-On con Azure Active Directory](https://docs.microsoft.com/azure/active-directory/active-directory-appssoaccess-whatis)

- [Che cos'è l'accesso condizionale in Azure Active Directory?](https://docs.microsoft.com/azure/active-directory/conditional-access/overview)

- [Provare Contentful con Azure AD](https://aad.portal.azure.com/)