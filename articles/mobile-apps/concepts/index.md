---
title: Creare applicazioni per dispositivi mobili con Visual Studio App Center e servizi di Azure
description: Informazioni su come usare servizi come Visual Studio App Center per creare applicazioni per dispositivi mobili reali insieme ad altri servizi di Azure.
author: codemillmatt
ms.assetid: 98899889-9b3c-4faf-8588-ccff02097224
ms.service: mobile-services
ms.topic: article
ms.date: 03/24/2020
ms.author: masoucou
ms.openlocfilehash: 487de8ef7cb2cece33c373eae12bdd4ace93d3b2
ms.sourcegitcommit: 0a5bb9622ee6a20d96db07cc6dd45d8e23d5554a
ms.translationtype: HT
ms.contentlocale: it-IT
ms.lasthandoff: 06/05/2020
ms.locfileid: "84449866"
---
# <a name="mobile-application-development-in-microsoft"></a>Sviluppo di applicazioni per dispositivi mobili in Microsoft
I decision maker, i team di sviluppo e i reparti IT devono definire una solida strategia di sviluppo di applicazioni per dispositivi mobili che:
- Sia destinata ai tipi di applicazioni che rispettino gli obiettivi aziendali, ad esempio B2E (Business to Enterprise), B2B (Business to Business) o B2C (Business to Consumer).
- Determini se investire e sviluppare applicazioni per iOS, Android o Windows con linguaggi di una singola piattaforma o adottare un approccio multipiattaforma.
- Offra servizi back-end scalabili.
- Garantisca la piena integrazione con dati back-end, online oppure offline.
- Crei applicazioni sicure con funzionalità di autenticazione e gestione dei dispositivi.
- Consenta il recapito rapido e continuo.
- Si connetta a sistemi back-end, nel cloud o in locale.
- Si integri con strumenti e processi esistenti.
- Garantisca l'evoluzione delle applicazioni in linea con il business.
- Riduca il time-to-market e consenta agli sviluppatori di concentrarsi sulla creazione di applicazioni di alta qualità.

Questa documentazione in più parti esplora i servizi forniti da Microsoft che consentono di creare applicazioni per dispositivi mobili sicure, affidabili, scalabili e basate sul cloud.

**Destinatari**

Questa documentazione in più parti risulterà utile per gli sviluppatori più o meno esperti di applicazioni per dispositivi mobili intenzionati a saperne di più sui servizi cloud che consentono di sviluppare applicazioni con maggior successo. Troveranno una panoramica sintetica di tutti i servizi, gli strumenti e le tecnologie Microsoft che è necessario conoscere. La documentazione non include esempi di codice né demo. È destinata a offrire una panoramica generale del processo di sviluppo di applicazioni e dei servizi associati da usare. Ogni argomento include collegamenti ad altre risorse per informazioni più approfondite. Ogni parte della serie può essere consultata indipendentemente dalle altre per consentire quindi di scegliere solo gli articoli a cui si è interessati.
