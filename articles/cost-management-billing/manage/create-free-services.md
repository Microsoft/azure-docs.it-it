---
title: Creare servizi gratuiti con l'account gratuito di Azure
description: Informazioni su come creare i servizi inclusi nell'account gratuito di Azure. È possibile creare i servizi in qualsiasi area in cui sono disponibili.
author: amberbhargava
ms.service: cost-management-billing
ms.subservice: billing
ms.topic: conceptual
ms.date: 12/04/2020
ms.author: banders
ms.openlocfilehash: 3bd571195a3f0df290387812e68f2b0377fe3c3c
ms.sourcegitcommit: d2d1c90ec5218b93abb80b8f3ed49dcf4327f7f4
ms.translationtype: HT
ms.contentlocale: it-IT
ms.lasthandoff: 12/16/2020
ms.locfileid: "97584051"
---
# <a name="create-services-included-with-azure-free-account"></a>Creare i servizi inclusi nell'account gratuito di Azure

Per i primi 30 giorni dopo la creazione di un account gratuito di Azure si ha a disposizione un credito di 200 dollari da usare per qualsiasi servizio, ad eccezione degli acquisti di prodotti di terze parti sul Marketplace. È possibile sperimentare diversi livelli e tipi di servizi di Azure usando il credito gratuito per provare Azure. Se durante questo periodo di tempo si usano servizi o risorse di Azure non gratuiti, gli addebiti vengono dedotti dal credito.

Se il credito non viene usato completamente entro la fine dei primi 30 giorni, il credito residuo viene perso. Dopo i primi 30 giorni e nei 12 mesi dopo l'iscrizione è possibile usare solo una quantità limitata di *alcuni servizi*. Non tutti i servizi di Azure sono gratuiti. Se si esegue l'aggiornamento prima di 30 giorni ed è disponibile del credito residuo, è possibile usarlo con una sottoscrizione con pagamento in base al consumo per i giorni rimanenti. Ad esempio, se si effettua l'iscrizione per l'account gratuito il 1° novembre e si esegue l'aggiornamento il 5 novembre, si avrà tempo fino al 30 novembre per usare il credito nella nuova sottoscrizione con pagamento in base al consumo. 

L'account gratuito di Azure include una *quantità specificata* di servizi gratuiti per 12 mesi e un set di servizi sempre gratuiti. Solo alcuni livelli di servizi sono disponibili gratuitamente entro determinate quantità. Ad esempio, Azure dispone di numerose macchine virtuali destinate a esigenze diverse. L'account gratuito consente l'accesso gratuito a un solo tipo di VM, la serie B1S con possibilità di burst che può essere usata fino a un massimo di 750 ore al mese. Rimanendo nei limiti dell'account gratuito, è possibile usare i servizi gratuiti in varie configurazioni. Per altre informazioni sull'account gratuito di Azure e sui prodotti disponibili gratuitamente, vedere [Domande frequenti sull'account gratuito di Azure](https://azure.microsoft.com/free/free-account-faq/).

## <a name="create-free-services-in-the-azure-portal"></a>Creazione di servizi gratuiti nel portale di Azure

È consigliabile usare la [pagina Servizi gratuiti](https://go.microsoft.com/fwlink/?linkid=859151) nel portale di Azure per creare i servizi gratuiti. In alternativa, è possibile accedere al [portale di Azure](https://portal.azure.com) e cercare **servizi gratuiti**. Se si creano risorse al di fuori della pagina Servizi gratuiti, i livelli gratuiti o le opzioni di configurazione delle risorse gratuite non sono sempre selezionati per impostazione predefinita. Per evitare addebiti, assicurarsi di creare risorse dalla pagina Servizi gratuiti. Inoltre, quando si crea una risorsa, assicurarsi di selezionare il livello gratuito.

![Screenshot che mostra la pagina dei servizi gratuiti](./media/create-free-services/billing-freeservices-grid.png)

## <a name="services-can-be-created-in-any-region"></a>È possibile creare i servizi in qualsiasi area

Entro i limiti è possibile creare servizi gratuiti in qualsiasi area in cui i servizi sono disponibili. Ad esempio, con l'account gratuito di Azure si ottengono 750 ore gratuite ogni mese per l'uso di una macchina virtuale B1S di Windows. È possibile creare la macchina virtuale in qualsiasi area in cui sono disponibili le macchine virtuali della serie B. Azure non addebita alcun costo se non si superano le 750 ore. Ad esempio, un cliente negli Stati Uniti può eseguire il provisioning di una macchina virtuale B1S di Windows in Europa occidentale e usarla gratuitamente per 750 ore.

Per informazioni sulla disponibilità dei servizi di Azure per area, vedere [Prodotti disponibili in base all'area](https://azure.microsoft.com/regions/services/).

## <a name="create-multiple-service-instances-in-allowed-limits"></a>Creare più istanze dei servizi nei limiti consentiti

È possibile creare gratuitamente più istanze di servizi purché l'utilizzo totale non superi il limite di utilizzo. Ad esempio, con l'account gratuito Azure sono disponibili 750 ore gratuite di macchina virtuale B1S di Windows. Le 750 ore possono essere usate in qualsiasi combinazione. Si possono ad esempio creare 5 macchine virtuali B1S di Windows e usarle ciascuna per 150 ore.

## <a name="next-steps"></a>Passaggi successivi

- Informazioni su come [Controllare l'utilizzo dei servizi gratuiti inclusi con l'account Azure gratuito](check-free-service-usage.md).
- Informazioni su come [evitare gli addebiti per l'account gratuito di Azure](avoid-charges-free-account.md).
