---
title: Creare una richiesta di supporto per Cloudyn in Azure
description: Questo articolo illustra in dettaglio i passaggi necessari per creare una richiesta di supporto per Cloudyn.
author: bandersmsft
ms.author: banders
ms.date: 02/12/2020
ms.topic: conceptual
ms.service: cost-management-billing
ms.subservice: cost-management
ms.reviewer: adwise
ms.openlocfilehash: a989167a2073a22350a16ab58cb0127b3056150a
ms.sourcegitcommit: 56cbd6d97cb52e61ceb6d3894abe1977713354d9
ms.translationtype: HT
ms.contentlocale: it-IT
ms.lasthandoff: 08/20/2020
ms.locfileid: "88689083"
---
# <a name="create-a-support-request-for-cloudyn"></a>Creare una richiesta di supporto per Cloudyn

È possibile aprire una richiesta di supporto se non è possibile trovare le informazioni che si sta cercando oppure se si sospetta che un problema sia dovuto a un'interruzione del servizio o a un bug. Quando si apre un ticket di supporto, assicurarsi di aprirlo per un singolo problema. Ciò consente di indirizzare velocemente il problema segnalato.

## <a name="open-a-support-ticket"></a>Aprire un ticket di supporto

1. Accedere al portale di Azure (https://portal.azure.com).
2. Fare clic su **?** sulla barra di spostamento in alto.
3. Nel menu **?** fare clic su **Guida e supporto**.
4. Nel menu Guida e supporto, in Supporto fare clic su **Nuova richiesta di supporto**.
5. Nell'area Basic, in Tipo di problema selezionare **Fatturazione**.
6. In Sottoscrizione scegliere una sottoscrizione elencata. La sottoscrizione scelta non viene usata per l'indirizzamento del problema.
7. In Piano di supporto selezionare il Piano di supporto di Azure e quindi fare clic su **Avanti**.  
8. Nell'area Problema selezionare un livello di **Gravità** per determinare il tempo di risposta.
9. In **Tipo di problema** selezionare **Cloudyn Legacy** (Legacy di Cloudyn) e quindi **Categoria**.
10. Nella casella **Titolo** immettere un titolo che descrive la richiesta.
11. Nella casella **Dettagli** digitare informazioni aggiuntive.
12. In **Quando è iniziato il problema?** selezionare una data/ora approssimativa e quindi fare clic su **Avanti**.  
14. Nell'area **Informazioni contatto** selezionare il metodo di contatto preferito e specificare le informazioni di contatto, quindi fare clic su **Crea**.  

Il ticket di supporto creato viene aggiunto alla coda di supporto. I tempi di risposta variano in base al piano di supporto e alla gravità (impatto aziendale) del problema. Per altre informazioni, vedere [Ambito e tempo di risposta del servizio di supporto](https://azure.microsoft.com/support/plans/response/).

Se si desidera creare un ticket di supporto per la fatturazione per Gestione costi, in **Tipo di problema** selezionare **Gestione costi di Azure**.

Per verificare lo stato di una richiesta, vedere [Tutte le richieste di supporto](../../azure-portal/supportability/how-to-manage-azure-support-request.md#view-support-requests).

Se si è un utente di Cloudyn legacy senza un account Azure, è possibile aprire una richiesta di supporto all'indirizzo https://support.microsoft.com/oas/default.aspx?prid=16451.


## <a name="next-steps"></a>Passaggi successivi

- Per altre informazioni su Cloudyn, passare all'esercitazione [Esaminare uso e costi](../cloudyn/tutorial-review-usage.md) per Cloudyn.
